-30—

summam testantibus gravitatem, Euripides pro matribus servas canentes
fecit quibus magis conveniret ἄπληστος illa χάρις γόων πολύπονος (79);
deinde chori Pers. et Phoen. cum per priores strophas forma narrationis
quae ad expositionem vel fabulae vel chori necessaria sunt, afferant, post
epodos permutatis argumentis timorem periculis nunc demum animadversis
evocatum concitatis exprimunt rhythmis, canuntque Persae (115)
ταῦτα μοι μελαγχίτων
φρὴν ἀμύσσεται φόβωι,
ὀᾶ Περσικοῦ στρατεύματος,
Phoenissae (256)
’Ἀργος ὦ Πελασγικόν
δειμαίνω τὰν σὰν ἀλκάν.
numerorum vero etiam maior similitudo. trochaeos enim eadem
compositos ratione, trimetros dico ac dimetros, sola altera parte ostendunt
cum Pers. Phoen., tum Ag. (strophis γ, ὅ) Iph. A. parodi, quae supra
praetereundae erant sententiarum non praebentes ordinem illum, quamvis ,
vel hae bipertitae sint quoniam triadem priore loco positam subsequitur
in Ag. sententiosa illa de Iovis imperio pars nullo modo coniuncta cum
priore, in Iph. A. κατάλογος ille νεῶν. praeterea notandum parodum
Suppl. Aesch. ultima saltem posterioris partis stropha (θ) trochaeis in-
cedere prioribus in partibus numeris usurpatis variis, sed prorsus alienis
a trochaeis (ionicis in Pers„ dactylis in Ag„ dimetris choriambicis, quos
nominavit Wilamowitzius secundum poetarum quidem usum e duobus
‘metris’ minime constantes, in Phoen„ Iph. A.‚ iambis in Suppl. Aesch.).
trochaicos vero numeros iam per se fuisse excitatiores et nomen docet
et Aristoteles (cf. p. 9). denique similis numerorum fit anaclasis in Suppl.
Eun, cuius tragoediae parodus constat duobus paribus ionicis, uno iambico
longis syllabis quo excitatior esset rhythmus saepe solutis.
haec autem parodi forma perquam artificiosa non ex ipsa eius
efficiebatur natura, ita uti alteram partem chorus recitaret scaenam
introiens, alteram cum in ea astaret, immo πάροδος χοροῦ fiebat dum
coryphaeus recitabat anapaestos illos carminibus lyricis antiquissima in
tragoedia semper antepositos3 sed suo arbitrio poetae argumentum sic
disposuerunt ut duo exstarent carmina absoluta quidem in se, sed quasi
membra unius corporis.
at hercule non casui dandum est, quod. ultimis tragoediae aetatibus
prorsus eadem comparet parodi forma atque in antiquissimis concludi-

