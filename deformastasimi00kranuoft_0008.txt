-6-

μέλος χοροῦ ἄνευ ἀναπαίστου κ. tp. non μέλος χοροῦ τὸ ἄνευ α’να-
παίστου κ. τρ. — at pro Myrianthei quam ipse Detscheffius (p. 27) pro- ,

tulit sententiam: Stasimum secundum quidem Aristotelem esse canticum =

chori neque egredientis e scaena neque in scaenam introeuntis sed in
scaena astantis, cum tetrametri trochaici ac systemata anapaestica ad gressus
faciendos recitata essent, non minus duco esse falsam. quis enim ostendit,
quis potest ostendere chorum tragicum non recitasse anapaestos trochaeosve
nisi facientem gressus? tamen aliquid veri hic latere postea comparebit.

II. Westphalus (Proleg. p. 60) stasimum choricum esse interpre-
tatus prooemiis (vel interiectis inter cantum ipsum versibus) anapaesticis
(vel trochaicis) stasimo oppositam censet esse parotium⁷ quam λέξιν non
μέλος χοροῦ vocasse affirmat Aristotelem ut choricum lyricum simulque
anapaesti interdum recitati a coryphaeo vel ante choricum vel post sin-
gulas chori strophas (cf. p. 48 q. s.) uno comprehenderentur verbo. igitur
Aristotelis ex sententia parodum instructam esse posse anapaestis, stasi-
mum non posse. at duae sunt causae quibus ne hanc quidem Aristotelis
fuisse sententiam patefit.

1. constat inter omnes non pauca exstare stasima Aeschyli (Suppl. 630
Pers. 548. 633 Sept. 832 Ag. 367 Eum. 321) quibus eodem modo
proludatur per anapaestos atque parodis. neglectis igitur Aeschyleis
Sophoclea tantum atque Euripidea stasima respiceret Aristoteles numquam
anapaesticis prologis instructa. at cum parodi constantes chorico cory-
phaeique prooemio post Alcestidis tempora (438) non -iam compositae
(cf. p. 51 q. 8.) Aeschyleae potissimum vocandae videantur, id eveniret ut
parodi formae antiquae vel antiquissimae rationem duceret Aristoteles,
stasimi non duceret, immo siquidem hoc uno differre affirmaret paredum
ac stasimum quod hoc esset ἄνευ ἀναπαίστου κ. το, illa esse posset
μετὰ ἀναπαίστου κ. τᾳ, quasi negaret carmina · illa Aeschylea stasima
esse. - accedit quod parodi trochaicis tetrametris coryphaei amplificatae
in tragoediis omnino non exstant.

2. Westphali sententia accepta, quoniam voce λέξις significari vult:
fieri posse ut parodus constet versibus et cantandis et recitandis, cur
stasimum non μέλος χοροῦ, sed μέλος χοροῦ τὸ ἄνευ ἀναπαίστου
καὶ τροχαίου vocaverit Aristoteles, causa reperiri nequit. cui dicendum
erat aut πάροὸος λέξις χοροῦ, στάσιμον μέλος χοροῦ aut πάροδος
τὸ πρῶτον μέλος χοροῦ, στάσιμον μέλος χοροῦ τὸ ἄνευ ἀναπαίστου
καὶ τροχαίου.

