...ῃ-

vocem explicat Hesychius sic (s. V.): οὕτω ἔλεγον ἐπὰν ὁμοίως τοῖς
&parmam βουσὶ τὰς α’ντιστροφὰς ποιῆι τις·ἔλεγον δὲ ἐπὶ τοῦ γράφειν
τρόπωι τοιούτωι (cf. Pausanias V, 17. 6). confirmatur autem haec
interpretatio recentissima antiquissimi poetae descriptione arandi; Homerus
enim Σ 544 de aratoribus haec dicit:

οἱ δ’ ὁπότε στρέψαντες ἱκοίατο τέλσον ἀρούρης,
τοῖσι δ’ ἔπειτ’ ἐν χερσὶ δέπας μελιηδέος οἴνου
δόσκεν ἀνὴρ ε’πιών· τοὶ δὲ στρέψασκον ἀν’ ὄγμους
ἱέμενοι νειοῖο βαθείης τέλσον ἱκεσθαι.

stropha igitur fit et cum arator in fine sulci vertit boves et cum scriba
vel cantor a fine versus vel cantus ad insequentis transit principium.

huius autem significationis memoriam non plane interisse apud
Graecos nescio an ex hac concludi possit Hesychi definitione (s. v.):

στροφαὶ αἱ καταδιαιρὲσεις τῶν μελῶν,

quem, cum voce καταδιαίρεσις non possit designari systema aliquod ver-
suum, illos ipsos inter strophas et antistrophos locos intellexisse credide-
rim, quos olim vocabant Graeci στροφάς. sed Terentianus Maurus (Ars
metr. 2707, Grammat. Latin. VI, 405 Κ) hanc etymologiam cum profert

hanc docti tetracolon vocitant stro phen ,
nam post quattuor hos altera vertitur
ad legem similem consimilis strophe,

utrum Graecis grammaticis debeat necne, diudicare nequeo. verum hoc
certum est versum Latinorum nihil habere commune cum ‘stropha' Grae·
corum. versus enim est sulcus (cf. Colum. 2, 2, 25 Plin. XVIII, 49, 1),
sive derivatum est verbum a verro (Walde Etym. Worterbuch s. v,
versus), sive quod verisimilius existimo a verto (Georges. alii): nam
agricolam aratro terram vertere et agri culturae scriptores affirmant (e.
g. Colum. IV, 5: vertere solum bidentibus) et Augusteae aetatis poetae
(e. g. Horat. Sat. I, 1, 28: ille gravem duro terram qui vertit aratro).
‘stropham' autem boum et aratri Romani non appellant ‘versum’ sed
‘versuram’ (cf. Colum. ΙΙ, 2, 28; cum ventum erit ad versuram. Pallad.
2, 3). — itaque eo tantum similia sunt verba illa, quod sicut Graeci
στρέφοντα dicebant qui in scribendo novam adibat lineam, ita Romani
scribere ipsum cum arando conferentes litterarum quandam seriem

‘versum’ appellaverunt. ——
‘2

