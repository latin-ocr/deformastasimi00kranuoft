-45„-.

cantetur neque ante commaticam scaenam. hoc autem stasimum quae subse-
quitur scaena non integram esse traditam cum inter omnes constet, post
’ illud* ipsum canticum quo loco hiat oratio olim commum monodiamve
Maeuiae vel omnino lyricam scaenam fuisse confidenter confirmo (cf.
Wil. Herm. 17, 337 q. s.).

haec numeris stropharum diligenter collatis colligi possunt. -— at ·
stropharum numerus sane paulatim imminutus3 carmina ipsa. num minu-
erint poetae ut enucleemus, alia progrediendum est via: definitur enim
carminis amplitudo non solum numero verum etiam ambitu earum quibus
constat partibus, strophae ipsae igitur utrum creverint an imminutae
sint, inquirendum est.

strophae historia nondum conscripta. verum id vel antiqui intellexere
musici (Dion. H. de comp. verb. 19, [Censor] de musica Gr. L. IV 608)
stropham lyricae poesi peculiarem inventam esse, ut loquar uti ipsi solent
Graeci, in Asia omnis poeseos matre, multo vero amplificatam in Graecia
ipsa cum illic perexiguo terminata esset circuitu. tres vel quattuor illos
versiculos e quibus composita esse solet stropha Alcaica Sapphica Ana-
creontea quosque dispositos esse constat secundum schema a a b (Crusius
Com. Ribb. p. 20, Wil.1syllos 133) iam ab Alcmane ita videmus auctos in
parthenio ut pro singulis versibus positae sint strophae parvulae, pro
στίχωι exmovit ἡ ἐπωιδός. eadem via longius processerunt Simonides,
id ‘quod ostenditur in primis θρήνωι illo quem dicimus Δανάης (Wil.
Is. 146) epinicioque Scopae dicato (fr. 5 B), Stesichorus Pindarus, de
quibus haec Dionysius 1. l. οἱ περὶ Στησίχορον καὶ Πίνδαρον μείζους
(quam Aeolici) ἐργασόᾳιενοι τὰς περίοὸους εἰς πολλὰ μέτρα καὶ κῶλα
διένειμαν αὐτάς. atque ecce tandem carmina illa Pindarica vasta con-
spicua amplitudine stropharum quale legitur e. g. Isthm. VIII. verum
illo e semine ortam esse hanc arborem perquam magnificam, quamvis
pauca comperta habeamus de lyricorum poesi ante an. 498 florente,
certum est. — at a carminibus Pindaricis ad Aeschylea transitus non
est. quantum ab illius epiniciis differunt chorica Suppl. Persarumque!
differunt forma, nam binas tantum respondere strophas tragoediae proprium,
illis aut per triades aut per strophas progredientibus identidem repetitis
(cf. p. 25); differunt numeris: nam nec Pindarus umquam usurpavit iambos
trochaeos 1) dochmios dactylos quales Aeschylus, ionicos vero perraro (cf.

 

¹) quod olim censuit Wil. (Com. metr. II 29) trochaeos tragicorum specie
tantum differre a dactyloepitritis Pindaricis nescio an nunc non iam teneat.

